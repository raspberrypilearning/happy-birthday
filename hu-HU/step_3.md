## Mi a HTML?

A HTML jelentése a **Hypertext Markup Language**, a weboldalak elkészítéséhez használt nyelv. Nézzünk egy példát!

A HTML-kód megírásához egy trinket.io nevű webhelyet fogsz használni.

+ Nyisd meg [ezt a trinketet](http://jumpto.cc/web-intro){:target="_blank"}.

A projektnek így kell kinéznie:

![képernyőkép](images/birthday-starter.png)

A bal oldalon látható kód a HTML. A trinket jobb oldalán láthatod a HTML kód által létrehozott weboldalt.

A HTML **címkéket használ** weboldalak készítéséhez. Keresd meg ezt a HTML kódot a kódod 8. sorában:

```html
<p>Szia! A nevem Csaba.</p>
```

A `<p>` példa egy címkére, a **bekezdés** (paragraph) rövidítése. Elkezdhetsz egy bekezdést `<p>`-vel, és `</p>`-vel befejezheted azt.

+ Tudsz találni más címkéket?

## \--- collapse \---

## title: Válasz

Egy másik címke, amit észrevehettél, a `<b>`, amelynek jelentése **félkövér**:

```html
<b>futni</b>
```

Íme még néhány:

+ `<html>` és `</html>` jelöli a HTML dokumentum kezdetét és végét
+ `<head>` és `</head>`, ahova a CSS és hasonló dolgok kerülnek (később meglátjuk)
+ `<body>` és `</body>`, ahova a weboldalad tartalma kerül

![képernyőkép](images/birthday-head-body.png)

\--- /collapse \---

+ Módosítsd a HTML fájlban található szövegrészek valamelyikét (a bal oldalon). Kattints a **futtatásra**, és látnod kell a weboldal módosítását (a jobb oldalon)!

![képernyőkép](images/birthday-edit-html.png)

+ Ha hibát vétettél, és szeretnéd visszavonni az összes módosítást, akkor kattints a **menü** gombra, majd kattints a **Reset** gombra.

![képernyőkép](images/birthday-reset.png)

A legutolsó dolog visszavonásához nyomd meg a `Ctrl` és `z` billentyűt.

### Nem kell Trinket fiók a projekt mentéséhez!

Ha nincs Trinket fiókod, kattints a **lefelé** nyílra, majd kattints a **link**-re. Ez egy olyan linket ad, amelyet elmenthetsz és később visszatérhetsz hozzá. Ezt mindig meg kell tenned, ha változtatsz, mert a link is változni fog!

![képernyőkép](images/birthday-link.png)

Ha van Trinket-fiókod, akkor a weboldal mentésének legegyszerűbb módja, hogy rákattintasz a **Remix** gombra a trinket tetején. Ezzel elmented a trinket egy másolatát a profilodban.

![képernyőkép](images/birthday-remix.png)